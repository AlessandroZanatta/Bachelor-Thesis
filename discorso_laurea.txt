Buon pomeriggio, mi chiamo Alessandro Zanatta. La mia tesi triennale ha riguardato la comparazione di due tool per la verifica formale di protocolli crittografici: Proverif e Tamarin prover. In particolare, si è preso come caso di studio la suite di protocolli MTProto2.0, che è utilizzata dalla famosa applicazione di messaggistica Telegram. MTProto2.0 è stato analizzato nei suoi quattro protocolli principali: autorizzazione, messaggi cloud, chat segreta e rekeying.

Il modello per il tool Proverif era già stato creato dai professor Marino Miculan e Nicola Vitacolonna. Si è quindi proceduto, dopo aver analizzato dal punto di vista teorico i costrutti su cui i due tool si basano, con la creazione del modello per Tamarin prover. In particolare, è stato possible riscoprire l'attacco già evidenziato dalla modellazione in Proverif. Si tratta di un attacco teorico sul protocollo di rekeying chiamato Unknown Key-Share. Supponiamo di avere tre utenti, Alice, Bob e Eve, e che Alice voglia comunicare solo ed unicamente con Eve. È teoricamente possibile far si che Alice comunichi con Bob senza saperlo. Ciò richiede l'aiuto di Eve, la quale non sarà più in possesso della chiave segreta usata da Alice e Bob alla fine dell'attacco.

Infine, si sono analizzate cinque metriche: usabilità, espressitività, efficienza, soundness e completeness. Dai benchmark effettuati, Tamarin risulta più efficiente in termini di memoria e risulta comparabile il tempo utilizzato, rispetto a Proverif. Per quanto riguarda soundness e completeness, Tamarin è sia sound che complete, mentre Proverif è sound ma non complete. Tuttavia, queste proprietà sono da considerarsi in relazione all'espressività del tool, riguardo la quale non risultano studi specifici.
